# Домашно 3

`Краен срок: 21.01.2025, 23:59`

С последната задача в курса ни надникваме в необятния свят на Интернет и уеб-базираните услуги, като ще упражним познанията ни за HTTP, REST и JSON.

За разлика от предните задачи, този път няма да има автоматични референтни тестове, готови интерфейси, които да имплементирате или фиксирана от нас структура на проекта - имате цялата свобода, що се отнася до дизайна, имплементацията и тестването.

## **News Feed** :newspaper:

Ще създадем **библиотека** (по-точно Java *клиент* за REST API), която предоставя възможност за търсене на актуални новини по различни критерии.

[REST API](https://newsapi.org/)-то, което ще използваме за намиране на новини, е публично, има безплатен план и използва автентикация с API Key, който може да вземем след [регистрация](https://newsapi.org/register).

Необходимият ни endpoint e `/v2/top-headlines`, документиран [тук](https://newsapi.org/docs/endpoints/top-headlines).

Безплатният план на API-то има своите лимити - можем да правим **до 100 заявки на ден**, заради което ще се наложи да обмислим и оптимизираме използването му, докато разработваме и тестваме.

### Дизайн

Както казва чичото на Спайдърмен: "With Great Power Comes Great Responsibility". 
Този път, вие определяте абстракциите, които ще използвате. Проектирайте API-то на вашата библиотека, така че да е максимално удобно и интуитивно за бъдещите му потребители.
Ако желаете, използвайте възможността да приложите design patterns, въпреки че ще вземем темата на следващата (последна) лекция (задачата предразполага в това отношение) и съответно ще получите бонус.
Освен удобство на API-то, помислете и за неговия performance и как може да го оптимизирате. Също, от гледна точка на security, помислете как да се подава и съхранява API Key-a, с който работи библиотеката ви - той ефективно е парола, та със сигурност не искате да е hardcoded в сорса.

### Функционалност

Критериите, по които можем да търсим новини, са:

- ключови думи (задължителен параметър)
- категория
- държава

Както може да видите в [документацията](https://newsapi.org/docs) на News API-то, то поддържа задължителни и опционални параметри - имплементацията ви също трябва да работи така - например, трябва да позволява търсене по ключови думи и категория, но не и само по държава.

#### Странициране

Когато едно API може да върне голям брой резултати, обикновено (от performance съображения) то не го прави на един път, а използва т.нар. *странициране* - връща резултатите на части (страници), като първо извличаме първа страница, после втора и т.н. За аналогия, представете си как като потребители през бразуър получаваме и обхождаме резултата от търсене в Google.

:warning: **Важно:** Имайте предвид лимита от 100 request-a на ден, при имплементиране и тестване на тази част от задачата.

#### Error handling

При изпращане на request към сървъра, обработката му не винаги е успешна. Когато нещо се обърка, сървърът връща подходящ статус код и съобщение, които следва да обработвате. Моделирайте тази функционалност с помощта на custom checked exceptions.
Различните грешки, които могат да се върнат, може да разгледате [тук](https://newsapi.org/docs/errors)

### Тестване

Сами отговаряте за цялостното тестване на решението си, ние пък ще оценяваме колко добре сте се справили с това.
Целете се към висок code coverage, както и покрийте всички възможни сценарии, които вашата програма поддържа, включително такива, които могат да ви се сторят тривиални.
За постигане на висок code coverage, както и за да може да тествате библиотеката ви в изолация от REST услугата зад нея, ще се наложи да използвате мокинг.

## **Предаване**

За да предадете решението си, качете в съответния assignment в грейдъра `src` и `test` директориите на проекта (или техен общ `zip` архив).

### **Оценяване**

Решението може да ви донесе до 100 точки, като ще бъде оценявано за:

* функционална пълнота и коректност, и за автоматични тестове с добър code coverage (50% от оценката).

  :warning: **Важно:** Решения без автоматични тестове няма да бъдат приемани и оценявани.

* добър обектно-ориентиран дизайн, спазване на правилата за чист код и ефективност, в т.ч. подбиране на оптимални за задачата структури от данни и алгоритми (50% от оценката)
* подходящото използване на design patterns може да ви донесе бонус точки

**Успех!** :four_leaf_clover:
